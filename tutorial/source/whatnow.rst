.. _tut-whatnow:

*********
E adesso?
*********

Dopo aver letto questo tutorial il vostro interesse per Python sarà 
probabilmente cresciuto: siete ansiosi di usare Python in qualche progetto 
reale. Come dovreste procedere adesso, per saperne di più?

Questo tutorial fa parte della documentazione ufficiale di Python. Altre 
sezioni della documentazione sono:

* :ref:`La libreria standard<library-index>`: sfogliate questo manuale, che 
  fornisce una documentazione completa (anche se sintetica) per tipi, funzioni 
  e moduli della libreria standard. La distribuzione di Python contiene 
  *molte cose*. Ci sono moduli per leggere le caselle di posta Unix, ricevere 
  documenti via HTTP, generare numeri casuali, leggere le opzioni della riga 
  di comando, comprimere dati e molto altro 
  ancora. Un'occhiata veloce a questa documentazione dovrebbe bastare per 
  farsi un'idea di che cosa è disponibile. 

* :ref:`Installare i moduli Python<installing-index>` spiega come installare 
  moduli aggiuntivi scritti da altri programmatori Python. 

* :ref:`La guida di riferimento del linguaggio<reference-index>` è una 
  spiegazione dettagliata della sintassi e della semantica di Python: è una 
  lettura non facile, ma molto utile come guida del linguaggio in sé. 

Altro materiale su Python:

* https://www.python.org: il sito web di Python. Contiene codice, 
  documentazione e indicazioni per altri contenuti su Python in giro per il 
  web.

* https://docs.python.org: accesso rapido alla documentazione di Python. 

* https://pypi.org: il Python Package Index, un tempo chiamato anche 
  "Cheese Shop" [#]_, è un indice di moduli creati da programmatori Python e 
  disponibili per il download. Una volta che siete pronti a rilasciare il 
  vostro codice, potete registrarvi qui, in modo che altri possano trovare il 
  vostro lavoro. 

* https://code.activestate.com/recipes/langs/python/: il "Python 
  Cookbook" è una notevole raccolta di esempi, moduli più complessi e script 
  utili. I contributi più interessanti sono raccolti nel libro omonimo 
  (O'Reilly & Associates, ISBN 0-596-00797-3).

* https://pyvideo.org raccoglie video su Python, da convegni e incontri di 
  *user-group*.

* https://scipy.org: il progetto "Scientific Python" comprende moduli per 
  calcoli e manipolazioni performanti su array, oltre a moltissimi moduli di 
  algebra lineare, trasformata di Fourier, risolutori non-lineari, 
  distribuzioni di numeri casuali, analisi statistica e altro ancora. 

Per domande su Python e per segnalare problemi, potete postare nel newsgroup
:newsgroup:`comp.lang.python`, o alla mailing list python-list@python.org: 
sono collegati tra loro, quindi un messaggio spedito all'uno sarà 
automaticamente inoltrato all'altra. Ci sono centinaia di post ogni giorno, 
con domande (e riposte), suggerimenti per nuove funzionalità, annunci di nuovi 
progetti. Gli archivi sono disponibili su https://mail.python.org/pipermail/.

Prima di inviare un messaggio, assicuratevi di aver letto la lista di 
:ref:`domande frequenti<faq-index>` (FAQ). Qui trovano risposta le domande 
poste più spesso e potrebbe trovarsi anche la soluzione al vostro problema.

.. only:: html

  .. rubric:: Note

.. [#] "Cheese Shop" è uno sketch dei Monty Python: un cliente entra in un 
   negozio di formaggi ma qualunque formaggio desidera, il commesso risponde 
   che ne è sprovvisto.
